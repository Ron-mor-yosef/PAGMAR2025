"בחזית העורף" הוא אתר אינטראקטיבי שמציג את החוויה של נשות משרתי המילואים בזמן שגרת מלחמה. \r  בקו הדק שבין הבית לחזית — האתר הזה אוסף את הקולות שלהן: מספרים, סיפורים ותחושות המצטברים יחד. \r זהו סיפורן של הנשים העומדות בחזית שאינה ממופה במפות צבאיות — החזית הפנימית, הביתית, הרגשית. \r דרך שילוב בין נתונים סטטיסטיים לבין טקסטים אישיים שנשים כתבו, האתר בוחן את המתח שבין נוכחות להיעדרות, בין שגרה מתמשכת לבין מצב חירום, ובין אחריות יומיומית לשבר רגשי. \r  הוא יוצר חיבור בין חוויה פרטית לסיפור קולקטיבי — מתוך מטרה לתת ביטוי למציאות שמתקיימת מאחורי הקלעים של כל מלחמה.

הפרויקט נולד מתוך חוויה אישית. \r בן הזוג שלי גויס למילואים ב־7.10.23 לתקופה ארוכה ומטלטלת, ואני נשארתי בעורף — עם הדאגה, השקט הכואב, וההתמודדות היומיומית. \r כשעלתה בי המחשבה להתמקד בבנות זוג של משרתי מילואים, נחשפתי לטקסטים שנכתבו על ידי נשים אחרות במצב דומה. \r מצאתי בהם שפה משותפת, תוקף למה שהרגשתי, ורצון לתעד את הסיפור הזה באופן רחב. \r לצד הסיפורים האישיים אספתי גם נתונים סטטיסטיים, מתוך הבנה שהחוויה הזו היא לא רק שלי — אלא של עשרות אלפי נשים בישראל.


יוצרת האתר\r רון מור יוסף, סטודנטית שנה אחרונה במחלקה לתקשורת חזותית בבצלאל. \r האתר נבנה במסגרת פרויקט גמר בהנחיית חובב אופנהיים ו־רותו מודן. \r פיתוח: יובל כהן.